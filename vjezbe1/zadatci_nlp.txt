1. Izaberi knjigu. To je danas tvoja najdraža knjiga. Učitaj je u varijablu.

2. Popiši sve znakove koji se pojavljuju u tvojoj najdražoj knjizi.

3. Odluči koje znakove želiš zadržati. Očisti svoju knjigu
od nepoželjnih znakova. Jasno, ovaj će korak ovisit o tvojim namjerama.
(I o sljedećim zadatcima.) Ne spremati promjene u file.

4. Napravi funkciju koja će u odabranoj knjizi prebrojati koliko ima kojih slova.
Podijeli statistiku sa svojim najdražim kolegom/kolegicom. Usporedite statistike.

5. Učitaj slučajnih 100 znakova (slijedno, i ne broje se space-ovi), prebroj koliko ima kojih slova. 
Usporedi s rezultatima nad cijelom knjigom. Zanimljivo? Što se događa sa slučajnih 1000 znakova?

6. Primjeni (4) na nekoj drugoj knjizi.

7. Primjeni (4) na svim knjigama. Zapiši statistiku usporedno, u tablici. U lijepom formatu.

8. Koliko ima riječi koje počinju prvim slovom tvog imena u tvojoj najdražoj knjizi?

9. Koliko ih ima koje počinju slovom 'nj'?

10. Koliko je riječi u kojima nalazimo sljedove znakova 'do', 're', 'mi', 'fa', 'sol', 'la' i 'ti'?

11. Koliko je riječi koje počinju velikim slovom, a nisu na početku rečenice?

12. Koliko se riječi rimuje s riječi 'kafa'?

13. Koliko se često javlja riječ 'pauza', u bilo kojem padežu?

14. Izaberi svoju najdražu riječ. Koliko se često pojavljuje u štivu?

15. Koja je prosječna duljina riječi u odabranoj knjizi?

16. Koliko je riječi duljine točno sedam znakova?

17. Kolika je prosječna duljina u drugim knjigama?

18. Koja je najčešća riječ u svakoj od knjiga?

19. Najčešća riječ u svim knjigama zajedno?

69. Na serveru se nalazi fajl čudnog imena. Sa čudnim sadržajem.
Tako je - fajl je enkriptiran. Kao i njegovo ime.
Kako se zove fajl? Koji je njegov sadržaj? Nitko ne zna. Osim jednog čovjeka.
Tko prvi (nakon Darka i Matije) dozna ime fajla, kao i što je to što on sadržava, zaradit će čokoladu po želji.
Ako netko riješi prije Darka (ili prije Matije) - ima zagarantiran obrok u Nadi s predavačima. 
Tko pogodi i ne kaže nikome može računat na isto.
Ako netko nauči enkriptirani tekst naizust, bit će specijalno nagrađen.

Isključivo je dozvoljeno korištenje samo core python biblioteka, te je priložen funkcionirajući, vlastiti python kod, 
koji prevodi misteriozni tekst nužan uvjet za pobjedu. Budite pošteni.

Ako rješavate u timu, tad tim odlučuje tko je osoba koja odnosi nagradu.

P.S. Nadam se da je zadatak uopće rješiv.

P.P.S. Imate vremena do 1.5.2022.
